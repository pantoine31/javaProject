# javaProject
This is a java project for our university

Περιγραφή Εργασίας :


Στο πλαίσιο αυτής της εργασίας θα πρέπει να αναπτυχθεί ένα μηχανογραφικό σύστημα για ένα
κατάστημα παροχής τηλεπικοινωνιακών υπηρεσιών. Το κατάστημα παρέχει στους πελάτες του
προγράμματα τόσο για σταθερή όσο και για κινητή τηλεφωνία από διάφορες εταιρίες
τηλεπικοινωνιών.

Να αναπτύξετε ένα πρόγραµµα σε γλώσσα προγραµµατισµού Java το οποίο θα περιέχει τις
ακόλουθες κλάσεις:

1. Κλάση TelecommunicationCompany (Εταιρία Τηλεπικοινωνιών), η οποία θα περιλαμβάνει
τα ακόλουθα πεδία: μοναδικός κωδικός, επωνυμία εταιρίας, τηλέφωνο και e-mail.

2. Κλάση Plan (Πρόγραμμα), η οποία θα περιλαμβάνει τα ακόλουθα πεδία: μοναδικός κωδικός,
εταιρία τηλεπικοινωνιών που παρέχει το πρόγραμμα, πλήθος λεπτών δωρεάν κλήσεων
(προς σταθερά και κινητά) και κόστος προγράμματος.

3. Κλάση MobilePlan (Πρόγραμμα Κινητής Τηλεφωνίας), η οποία κληρονομεί από την κλάση
Plan και περιλαμβάνει επιπλέον τα πεδία: πλήθος δωρεάν SMS και σύνολο δωρεάν
δεδομένων (GB) ανά μήνα χρήσης.

4. Κλάση LandlinePlan (Πρόγραμμα Σταθερής Τηλεφωνίας), η οποία κληρονομεί από την
κλάση Plan και περιλαμβάνει επιπλέον τα πεδία: ονομαστική ταχύτητα γραμμής (π.χ. 24
Mbps) και τον τύπο της γραμμής (ADSL ή VDSL).

5. Κλάση Client (Πελάτης), η οποία θα περιλαμβάνει τα ακόλουθα πεδία: αριθμός ταυτότητας,
Α.Φ.Μ., ονοματεπώνυμο, ιδιότητα (ιδιώτης, φοιτητής ή επαγγελματίας) καθώς και στοιχεία
επικοινωνίας, δηλαδή διεύθυνση, τηλέφωνο και e-mail. 


6. Κλάση Contract (Συμβόλαιο), η οποία θα περιλαμβάνει τα ακόλουθα πεδία: μοναδικός
κωδικός (συμπληρώνεται αυτόματα από το σύστημα κατά την έναρξη συμπλήρωσης των
χαρακτηριστικών του συμβολαίου από το χρήστη), 10 ψήφιος αριθμός τηλεφώνου στον
οποίο αντιστοιχεί το συμβόλαιο (συμπληρώνεται από τον πελάτη κι ελέγχεται από το
σύστημα ως προς την ορθότητα του), το ΑΦΜ του πελάτη-ιδιοκτήτη της γραμμής, το
πρόγραμμα το οποίο θα αφορά το συμβόλαιο, την ημερομηνία επιθυμητής έναρξης του
συμβολαίου και τη διάρκειά του (12 ή 24 μήνες), έκπτωση (υπολογίζεται αυτόματα και ο
τρόπος που υπολογίζεται αναλύεται στη σημείωση 5 που παρατίθενται στο τέλος του
παρόντος αρχείου), κόστος συμβολαίου μετά από την έκπτωση, τύπος λογαριασμού
(έντυπος ή ηλεκτρονικός),τρόπος πληρωμής (πιστωτική κάρτα ή μετρητά), κόστος ακύρωσης
του συμβολαίου (υπολογίζεται αυτόματα όταν ο πελάτης εκδηλώσει την επιθυμία να
διακόψει το συμβόλαιό του και είναι ίσο με 10% της τιμής του συμβολαίου εφόσον η
διακοπή γίνει εντός των πρώτων 3 μηνών από την έναρξη του συμβολαίου, ενώ μετά από
αυτό το χρονικό διάστημα δεν υπάρχει κόστος) κι εάν το συμβόλαιο είναι ενεργό ή όχι (πεδίο
boolean).


7. Την εφαρμογή που χρησιμοποιεί ο υπάλληλος κάθε καταστήματος, η οποία θα είναι
ανεπτυγμένη σε γραφικό περιβάλλον. Μέσω της εφαρμογής αυτής:
• θα δημιουργούνται νέα αντικείμενα των παραπάνω κλάσεων,
• θα εμφανίζονται όλα τα ήδη υπάρχοντα αντικείμενα των κλάσεων,
• θα ενημερώνονται συγκεκριμένα στοιχεία των αντικειμένων των κλάσεων ή
• θα διαγράφονται αντικείμενα των κλάσεων.







Α. Διαχείριση Εταιριών Τηλεπικοινωνιών

Το παράθυρο μέσω του οποίου θα γίνεται η διαχείριση των εταιριών τηλεπικοινωνιών θα
έχει έναν πίνακα όπου θα φαίνονται όλες οι εταιρίες τηλεπικοινωνιών, οι οποίες παρέχουν
προγράμματα κινητής ή σταθερής τηλεφωνίας. Στο παράθυρο αυτό θα υποστηρίζονται οι
ακόλουθες λειτουργίες:

1. Καταχώρηση νέας εταιρίας. Θα δημιουργείται ένα νέο αντικείμενο της κλάσης
TelecommunicationsCompany. Ο μοναδικός κωδικός του αντικειμένου θα
υπολογίζεται αυτόματα και δε θα μπορεί να αλλάξει.

2. Εμφάνιση λίστας εταιριών. Θα εμφανίζεται σε πίνακα η λίστα με τις καταχωρημένες
εταιρίες τηλεπικοινωνιών.

3. Τροποποίηση στοιχείων εταιρίας. Αφορά την αλλαγή όλων των πεδίων της εταιρίας
εκτός από τον κωδικό και την επωνυμία της. Ο χρήστης θα επιλέγει από τον πίνακα
την εταιρία που θέλει να τροποποιήσει ή θα την αναζητά με βάση την επωνυμία της
και μετά θα την επιλέγει από τα αποτελέσματα της αναζήτησης.

4. Διαγραφή εταιρίας. Ο χρήστης θα μπορεί να επιλέγει από τον πίνακα μια εταιρία
και να τη διαγράφει μόνο εάν δεν υπάρχουν καταχωρημένα στο σύστημα
προγράμματα που να σχετίζονται με αυτήν.


Β. Διαχείριση Προγραμμάτων

Το παράθυρο μέσω του οποίου θα γίνεται η διαχείριση των προγραμμάτων θα έχει έναν
πίνακα όπου θα φαίνεται όλος ο στόλος της εταιρίας. Στο παράθυρο αυτό θα υποστηρίζονται
οι ακόλουθες λειτουργίες:

1. Καταχώρηση νέου προγράμματος. Θα δημιουργείται ένα νέο αντικείμενο της
κλάσης LandlinePlan ή της κλάσης MobilePlan, ανάλογα με το πρόγραμμα που
επιθυμεί ο χρήστης να καταχωρίσει. Το είδος του προγράμματος θα επιλέγεται από
ένα ComboBox (ή radio buttons) το οποίο θα έχει 2 στατικές τιμές τις: Landline (εάν
θέλουμε να δημιουργήσουμε νέο αντικείμενο της κλάσης LandlinePlan) και Mobile
(εάν θέλουμε να δημιουργήσουμε νέο αντικείμενο της κλάσης MobilePlan).

2. Εμφάνιση λίστας προγραμμάτων. Θα εμφανίζεται σε πίνακα η λίστα με τα
καταχωρημένα προγράμματα.

3. Αναζήτηση προγραμμάτων. Θα παρέχεται η δυνατότητα αναζήτησης των
προγραμμάτων με βάση 2 διαφορετικά κριτήρια: (α) το είδος τους (πρόγραμμα
κινητής τηλεφωνίας ή πρόγραμμα σταθερής τηλεφωνίας) (θα επιλέγεται από ένα
ComboBox το οποίο θα έχει 2 στατικές τιμές τις: Landline και Mobile) και (β) την
εταιρία που τα παρέχει (π.χ. Vodafone).

4. Τροποποίηση προγράμματος. Αφορά την αλλαγή σε όλα τα δεδομένα του
αντικειμένου εκτός από τον κωδικό του και την εταιρία που το παρέχει, η οποία δεν
μπορεί να αλλάξει. Ο χρήστης θα επιλέγει από τον πίνακα το πρόγραμμα που θέλει
να τροποποιήσει.

5. Διαγραφή προγράμματος. Ο χρήστης θα μπορεί να επιλέγει από τον πίνακα ένα
πρόγραμμα και να το διαγράφει μόνο εάν δεν υπάρχει κανένα συμβόλαιο, ενεργό
και μη, καταχωρημένο στο σύστημα.

Γ. Διαχείριση Πελατών

Το παράθυρο μέσω του οποίου θα γίνεται η διαχείριση των πελατών θα έχει έναν πίνακα
όπου θα φαίνονται όλοι οι πελάτες του καταστήματος. Στο παράθυρο αυτό θα
υποστηρίζονται οι ακόλουθες λειτουργίες:

1. Καταχώρηση νέου πελάτη. Θα δημιουργείται ένα νέο αντικείμενο της κλάσης Client,
το οποίο θα χαρακτηρίζεται μοναδικά από τον Αριθμό Δελτίου Ταυτότητας και τον
Α.Φ.Μ.

2. Εμφάνιση λίστας πελατών: Θα εμφανίζεται σε πίνακα η λίστα με τους
καταχωρημένους πελάτες.

3. Αναζήτηση πελατών: Θα παρέχεται η δυνατότητα αναζήτησης των πελατών με βάση
τον αριθμό ταυτότητάς τους ή/και το Α.Φ.Μ. τους.

4. Τροποποίηση ενός πελάτη. Αφορά την αλλαγή σε όλα τα δεδομένα του αντικειμένου
εκτός από τον αριθμό ταυτότητας του πελάτη και τον Α.Φ.Μ. του. Ο χρήστης θα
επιλέγει από τον πίνακα τον πελάτη που θέλει να τροποποιήσει ή θα τον αναζητά με
βάση τον αριθμό ταυτότητας και μετά θα τον επιλέγει από τα αποτελέσματα της
αναζήτησης.

5. Διαγραφή ενός πελάτη. Ο χρήστης θα μπορεί να επιλέγει από τον πίνακα έναν
πελάτη και να τον διαγράφει μόνο εάν δεν υπάρχει στο όνομά του κανένα
συμβόλαιο, ενεργό και μη, καταχωρημένο στο σύστημα.


Δ. Διαχείριση Συμβολαίων Κινητής ή Σταθερής Τηλεφωνίας



Το παράθυρο μέσω του οποίου θα γίνεται η διαχείριση των συμβολαίων κινητής ή σταθερής
τηλεφωνίας θα έχει έναν πίνακα όπου θα φαίνονται όλα τα συμβόλαια. Στο παράθυρο αυτό
θα υποστηρίζονται οι ακόλουθες λειτουργίες:

1. Καταχώρηση νέου συμβολαίου. Θα δημιουργείται ένα νέο αντικείμενο της κλάσης
Contract. Ο μοναδικός κωδικός του συμβολαίου θα είναι της μορφής ddMMyyyy-
<ΑΦΜ>-Mobile για συμβόλαια κινητής τηλεφωνίας και ddMMyyyy-<ΑΦΜ>-
Landline για συμβόλαια σταθερής τηλεφωνίας, όπου ΑΦΜ το ΑΦΜ του πελάτηιδιοκτήτη της τηλεφωνικής γραμμής, και δε θα μπορεί να αλλάξει. θα υπολογίζεται
δε αυτόματα αφού ο χρήστης συμπληρώσει όλα τα απαραίτητα στοιχεία και πατήσει
το κουμπί για τη δημιουργία νέου αντικειμένου της κλάσης Contract. Στη συνέχεια
θα δημιουργείται το νέο αντικείμενο της Contract με τα στοιχεία που έχουν εισαχθεί
εφόσον αυτά είναι ορθά (π.χ. υπάρχει το πρόγραμμα που έχει επιλέξει ο χρήστης, ο
πελάτης είναι καταχωρημένος στο σύστημα, για τα προγράμματα κινητής
τηλεφωνίας έχει δοθεί 10ψήφιος αριθμός της μορφής 6xxxxxxxxx ενώ για τα
προγράμματα σταθερής τηλεφωνίας 10ψήφιος αριθμός της μορφής 2xxxxxxxxx,
κλπ). Επισημαίνεται ότι στο σύστημα δεν επιτρέπεται να υπάρχουν δύο ενεργά
συμβόλαια (επικάλυψη ημερομηνιών) που να αντιστοιχούν στον ίδιο αριθμό
τηλεφώνου.

2. Εμφάνιση λίστας συμβολαίων. Θα εμφανίζεται σε πίνακα η λίστα με όλα τα
συμβόλαια που έχουν συνάψει οι πελάτες του καταστήματος με διάφορες εταιρίες
τηλεπικοινωνιών.

3. Αναζήτηση συμβολαίων. Θα παρέχεται η δυνατότητα αναζήτησης συμβολαίων με
βάση 2 διαφορετικά κριτήρια: (α) το είδος τους (πρόγραμμα κινητής τηλεφωνίας ή
πρόγραμμα σταθερής τηλεφωνίας) (θα επιλέγεται από ένα ComboBox το οποίο θα
έχει 2 στατικές τιμές τις: Landline και Mobile) και (β) τον αριθμό που αφορούν.

4. Ακύρωση συμβόλαιου. Ένας πελάτης θα έχει το δικαίωμα να ακυρώσει (δηλαδή να
κάνει ανενεργό) ένα συμβόλαιο με το ανάλογο κόστος, το οποίο διαφέρει ανάλογα
με το πρόγραμμα και υπολογίζεται αυτόματα. Ο χρήστης θα επιλέγει από τον πίνακα
το συμβόλαιο και θα το κάνει ανενεργό θέτοντας στο σχετικό πεδίο την τιμή false.
